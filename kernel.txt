Un piccolo diner all’incrocio tra Lafayette e Prince street, sulla destra c’è il bancone dove degli stanchi operai 
si godono una birra alla fine di una pesante giornata di lavoro. In sottofondo sentiamo della musica Jazz. 
Entra GIANLUCA, artista tormentato in cerca di ispirazione per la sua prossima opera, cerca un posto a sedere.)

GIANLUCA:(Si avvicina ad un tavolino e si siede. Guarda il menù sconsolato come se decidere che spremuta prendere 
possa risolvergli tutti i problemi. Solleva lo sguardo quando sente qualcuno entrare.)

(Entra SIMONA, una donna elegante con un libro sotto il braccio. Si guarda intorno e nota che l’unica sedia libera è quella al tavolo di GIANLUCA. Si avvicina timidamente al tavolino.)

SIMONA:(Sorride leggermente, un poco intimidita dall’austero artista.) Mi perdoni, il posto è libero?

GIANLUCA:(Rilassa i muscoli del viso, che stava tenendo involontariamente tesi.) Certo, accomodati pure.

(SIMONA si siede al tavolo e comincia a leggere il libro, in attesa che qualcuno venga a prendere il suo ordine.)

GIANLUCA:(Notando il libro che SIMONA porta con sè) È una lettura interessante?

SIMONA: È un vecchio diario di bordo, pubblicato dal figlio del capitano che l’ha scritto. Dubito sia una storia vera, prende una piega 
che sarebbe un eufemismo definire paranormale. Comincia come un normalissimo viaggio per poi parlare di corse clandestine e 
fattorie digitali. È proprio vero che il mare alla lunga rende pazzi.

(GIANLUCA si perde negli occhi di questa donna nel mentre ascolta le varie considerazioni di SIMONA sul libro)
GIANLUCA: (Rendendosi conto di essere restato imbambolato fin troppo a lungo) Non so… Per quanto fittizio possa risultare il 
tutto il Capitano deve aver avuto una bella vita, lontana dall’infinita routine di noi altri.

SIMONA: (Notando un velo di malinconia in GIANLUCA) Perdona la curiosità, cosa fai esattamente di lavoro?

GIANLUCA: Sono un drammaturgo, se così posso ancora definirmi, ma temo che i tempi in cui ciò mi rendeva orgoglioso 
siano ormai giunti al termine. Usavo il mondo che ci circonda come un grande lago in cui pescavo ispirazioni ed idee, 
ma questa grande macchia d’acqua ha fatto presto a tramutarsi da un lago ad una piccola e sporca pozzanghera.


